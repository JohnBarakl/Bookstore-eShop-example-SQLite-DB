# Bookstore-eShop-example-SQLite-DB
Υλοποίηση βάσης δεδομένων (σε SQLite) ενός παραδείγματος ηλεκτρονικού βιβλιοπωλείου μετά από σχεδίαση του διαγράμματος ER. \
Υλοποιήθηκε στο πλαίσιο εργασίας του μαθήματος Βάσεις Δεδομένων.

# Προδιαγραφές
## Περιγραφή προβλήματος
Ένα ηλεκτρονικό βιβλιοπωλείο (e-shop) πουλάει βιβλία στους πελάτες του, τα οποία διατηρεί σε διάφορες
αποθήκες.

Για κάθε πελάτη καταχωρείται ένας μοναδικός κωδικός, το όνομά του, το επώνυμό του, το πατρώνυμό του, τα
τηλέφωνά του (όσα διαθέτει), τη διεύθυνση κατοικίας του (πόλη, οδός, αριθμός, ΤΚ) και το e-mail του.

Για κάθε βιβλίο που διαθέτει το βιβλιοπωλείο καταχωρείται ένας μοναδικός κωδικός, ο τίτλος του, οι
συγγραφείς του βιβλίου, το έτος έκδοσής του, το ISBN του, ο κωδικός του εκδοτικού του οίκου, η τιμή πώλησής
του, καθώς και η διαθέσιμη ποσότητά του στην αποθήκη.

Κάθε βιβλίο έχει τουλάχιστον έναν συγγραφέα και ένας συγγραφέας μπορεί να γράψει πολλά βιβλία. Για κάθε
συγγραφέα καταγράφεται ένας μοναδικός κωδικός, το ονοματεπώνυμό του και το e-mail του.

Κάθε βιβλίο εκδίδεται από έναν συγκεκριμένο εκδοτικό οίκο, αλλά ένας εκδοτικός οίκος μπορεί να εκδώσει
πολλά βιβλία. Για κάθε εκδοτικό οίκο καταγράφεται ένας μοναδικός κωδικός, το όνομά του, η διεύθυνσή του,
τα τηλέφωνά του (όσα διαθέτει), καθώς και το URL του.

Τα βιβλία βρίσκονται σε αποθήκες. Ένα βιβλίο (με όλα τα διαθέσιμα αντίτυπά του) βρίσκεται σε μία
συγκεκριμένη αποθήκη. Μία αποθήκη μπορεί να έχει πολλά βιβλία. Για κάθε αποθήκη καταγράφεται ένας
μοναδικός κωδικός, η διεύθυνσή της (πόλη, οδός, αριθμός, ΤΚ) και το τηλέφωνό επικοινωνίας της.

Κάθε φορά που ένας πελάτης θέλει να κάνει μία αγορά, διαθέτει ένα καλάθι αγορών. Για κάθε καλάθι αγορών
καταγράφεται ένας μοναδικός κωδικός, ο κωδικός του πελάτη που κάνει την αγορά, καθώς και η ημερομηνία
στην οποία γίνεται η αγορά. Στο περιεχόμενο του καλαθιού μπορεί να υπάρχουν ένα ή περισσότερα βιβλία με
τις αντίστοιχες τιμές τους (στις οποίες μπορεί να έχει γίνει κάποια έκπτωση).

## Απαιτήσεις
* Να κατασκευάσετε το ER διάγραμμα της βάσης δεδομένων αναγνωρίζοντας τις οντότητες και τις συσχετίσεις
  τους. Να τεκμηριώσετε με βάση τις απαιτήσεις της βάσης δεδομένων που αναφέρονται παραπάνω: 
  * (α) τον     τύπο της κάθε συσχέτισης στο μοντέλο και 
  * (β) το αν συμμετέχει ή όχι υποχρεωτικά η κάθε οντότητα στις
    συσχετίσεις της.
* Να κατασκευάσετε το πλήρες σχεσιακό μοντέλο μετατρέποντας το αντίστοιχο ER που κατασκευάσατε στο πρώτο
  ερώτημα. Να καταγράψετε τον SQL-DDL κώδικα που θα κατασκευάζει τη ΒΔ σύμφωνα με το μοντέλο αυτό.